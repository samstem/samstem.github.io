Mælingar
========

|image|

Undirstaða eðlisfræðinnar eru mælingar. Án mælinga væri engin
eðlisfræði. Til þess að hægt sé að byrja að setja fram kenningu þarf
fyrst að skoða hlutina sem kenningin kemur til með að fjalla um. Í raun
þróast kenningin smátt og smátt út úr því sem menn læra við mælingar og
athuganir. Það er því mikilvægt að byrja á mælingum og framsetningu
”niðurstaðna” þeirra.

Einingar
--------

Við höfum mismunandi tegundir stærða svo sem lengd, tíma, massa og
fjölmargar fleiri. Auk þess að hafa mismunandi tegundir stærða höfum við
mismunandi mælikvarða á hverri stærð. Við köllum þessa mælikvarða
einingar. Við mælum lengd í ýmsum einingum, kílómetrum, metrum, föðmum,
tommum, ljósárum og ýmsum öðrum einingum. Einn kílómetri er t.d.
jafnlangur og 1000 metrar og ein tomma er jafnlöng 0,0254 metrum. Tími
er önnur stærð sem við mælum í ýmsum einingum. Við mælum tímann stundum
í sekúndum, stundum í mínútum, klukkustundum, vikum, mánuðum, árum eða
jafnvel öldum. Við vitum hvernig þessar stærðir tengjast, 1 mínúta er
jöfn 60 sekúndum og svo framvegis.

Nú eru þessar einingar nokkuð sem fólk hefur komið sér saman um. Það að
mæla eitthvað í þumlungum eða föðmum var upprunanlega gert með því að
bera þumalfingur að einhverju eða breiða út faðminn. Þumalfingur og
faðmar gátu verið mismunandi frá manni til manns. Þetta voru samt
mælikvarðar sem allir höfðu við höndina og því alltaf til taks. Nú til
dags eru alltaf notaðar einingar sem eru þær sömu alls staðar. En til
þess þarf að hafa tæki til þess að mæla með, tæki sem eru kvörðuð
samkvæmt ákveðnum staðli.

Samlagning
~~~~~~~~~~

Það er ýmislegt sem þarf að passa þegar unnið er með stærðir í ákveðnum
einingum. Hugsum okkur að við séum að mæla lengd gangs í skóla. Við
mælum fyrst með löngu málbandi sem mælir metra og fáum að lengd gangsins
frá byrjun út að ákveðinni línu á veggnum sé 12 m. Nú er bara smá
vegalengd eftir, frá línunni út að enda gangsins. Við mælum þá vegalengd
með öðru málbandi og fáum að hún sé 72 centimetrar Nú þarf þá að finna
heildarlengd gangsins. Hér er heildarlengdin greinilega 12 m og 72 cm
sem við skrifum sem 12,72 m eða 1272 cm. Þið mynduð aldrei láta ykkur
detta í hug að segja 12 + 72 = 94.... Það væri bara rugl. Við verðum
alltaf að nota sömu einingar þegar við leggjum saman. 12,00 m og 0,72 m
gefa 12,00 m + 0,72 m = 12,72 m eða þá leggjum við saman 1200 cm og
72 cm.

Dæmi:

.. math:: 34\, \text{min}+ 245\, \text{s}+ 1\, \text{klst}= 34 \cdot 60\, \text{s}+ 245\ \text{s}+ 1 \cdot 3600\, \text{s}= 5885\, \text{s}

**Þegar lagt er saman eða dregið frá þurfa allar stærðir að vera í sömu
einingum.**

Margföldun
~~~~~~~~~~

Stundum erum við að margfalda saman mismunandi tegundir stærða eða deila
þeim hvorri í aðra. Þegar við margföldum eða deilum getum við leyft
okkur að hafa stærðir í hvaða einingum sem er í margfeldinu svo lengi
sem við skráum svarið í réttri einingu.

Ef við höfum t.d. ekið 1200 km á tveimur dögum þá er allt í lagi að
segja að meðalhraði okkar þessa tvo daga hafi verið 600 km á dag eða
600 km/dag. Við getum líka breytt einingunum í eitthvað sem er
kunnuglegra eins og t.d. 600 km/(24 klst) = 25 km/klst. Hér settum við
bara inn að 1 dagur = 24 klst. Síðan getum við haldið áfram og breytt
km/klst í m/s. Þá fáum við (25\ :math:`\cdot`\ 1000 m)/(3600 sek) =
6,94 m/s. Hér notum við að 1 km = 1000 m og 1 klst = 3600 s.

Stundum höfum við skrítnar einingar. Einingin Watt, skammstöfuð W,
tengist einingunni Joule, skammstafað J, á eftirfarandi hátt: W = J/s.
Svo undarlega vill til að það er til algeng eining sem blandar saman
sekúndum og klukkustundum. Þessi eining er kölluð kílówattstund. 1
kílówatt, kW, er 1000 Wött. Watt er eining orku á tímaeiningu meðan
Joule er eining orku. Einingin kWst er orkan sem fæst þegar eitt
kílówatt er notað í eina klukkustund þ.e. 1 kWst = (k
J/s)\ :math:`\cdot`\ klst. Eðlilegast hefði verið að breyta
klukkustundinni í sekúndur 1  kJ/s :math:`\cdot` 3600 s = 3,6
:math:`\cdot` 10\ :math:`^6` J. En það er komin hefð á þessa notkun
einingar. Orkunotkun heimila er mæld í kWst.

Þegar við margföldum saman eða deilum stærðum getum við haft þær í
mismunandi einingum, en ef við viljum að einingarnar í lokin séu
einfaldar er best að hafa stærðir af sömu tegund í sömu einingum. Það
gerir okkur kleift að einfalda og stytta út einingar.

Dæmi:

.. math:: \frac{3550 \,\text{m}\cdot3865 \,\text{cm}\cdot 5,3 \,\text{min}}{20\, \text{s}\cdot 0,4 \,\text{klst}\cdot 0,21 \,\text{km}} = \frac{3550 \,\text{m}\cdot38,65 \,\text{m}\cdot5,3\cdot60 \,\text{s}}{20\,\text{s}\cdot1440 \,\text{s}\cdot 210 \,\text{m}} \approx 7,21\, \frac{\text{m}}{\text{s}}

**Þegar margfaldað er eða deilt borgar sig að hafa stærðir af sömu
tegund í sömu einingu. Hins vegar er það ekki nauðsynlegt ef einingarnar
eru skráðar rétt.**

Sérstök föll
~~~~~~~~~~~~

Þegar við erum að skoða föll eins og :math:`\sin(u)`, :math:`\cos(u)`
eða :math:`e^u` verðum við að passa okkur. Hér verður :math:`u`-ið að
vera einingalaust. Ef við ætlum að skoða eitthvað sem breytist í tíma
með sinusfalli þá verðum við að skoða stærð á forminu
:math:`A\sin(\omega t)` þar sem :math:`\omega` hefur eininguna 1/s þegar
t er mælt í s. Sama gildir ef við skoðum t.d. eitthvað sem fellur með
veldisfalli af fjarlægð t.d. :math:`Ae^{-kx}`, þá verður :math:`k` að
hafa einingu 1/m ef :math:`x` er mælt í metrum.

Þessi föll eru sérstök því breyta þeirra verður að vera einingalaus. Ef
fallið sem við erum að skoða er t.d. f\ :math:`(u) = u^5`, þá getur u
haft hvaða einingu sem er. Ef :math:`u` hefur eininguna kg, þá hefði
f\ :math:`(u)` eininguna kg\ :math:`^5`.

Staðlaðar einingar
~~~~~~~~~~~~~~~~~~

Þegar við erum að breyta einingum úr einni í aðra þurfum við að ákveða
hvaða einingu við viljum breyta í. Þegar við höfum sekúndur og
klukkustundir, eigum við þá að breyta öllu í sekúndur eða öllu í
klukkustundir? Þegar við höfum centimetra og metra, eigum við þá að
breyta öllu í centimetra eða öllu í metra?

Til þess að hafa samræmi, væri gott að koma sér saman um einhverjar
ákveðnar einingar sem væru staðaleiningar og þær einingar væru það sem
notað væri ef ekkert annað væri tiltekið. Þetta hefur verið gert.
Stöðluðu einingarnar sem notaðar eru í dag kallast SI einingar eða MKSA
einingar. Þær byggja á alþjóðlega stöðluðum gildum á metra, kílógrammi,
sekúndu og amperi (MKSA). Áður en SI kerfið var almennt tekið í notkun
voru til önnur einingakerfi. T.d. var stundum notað cgs einingakerfið
sem byggði á centimetrum, grömmum og sekúndum. Sumir nota þessi eldri
kerfi ennþá en í þessarri bók er byggt á hinu alþjóðlega SI - kerfi.

Þær einingar sem við nefnum hér, eins og einingar lengdar, tíma og
massa, eru kallaðar grunneiningar. Í dæminu hér að ofan kemur fyrir
einingin m/s sem er búin til úr fleiri en einni grunneiningu. Slíkar
einingar eru kallaðar samsettar eða afleiddar einingar. Oft er heppilegt
að búa til ný nöfn á afleiddar einingar. T.d. fær einingin
:math:`\frac{\text{kg}\text{m}}{\text{s}^2}` nafnið N eða Newton (eining
fyrir kraft), einingin :math:`\frac{\text{kg}\text{m}^2}{\text{s}^2}` =
Nm fær nafnið J eða Joule (eining á orku) og einingin
:math:`\frac{\text{kg}\text{m}^2}{\text{s}^3}` = J/s nafnið W eða Watt
(eining á afli).

Forskeyti
~~~~~~~~~

Stundum eru stöðluðu einingarnar ansi stórar eða litlar. Þá er gott að
tákna tölurnar með veldum af 10. En það getur jafnvel verið leiðinlegt
að skrifa 3,4 :math:`\cdot` 10\ :math:`^3` m í stað 3400 m. Við vorum
búin að tala um kJ og kW sem 1000 J og 1000 W þar sem k stendur fyrir
kíló. Við gætum því skrifað eins og oft er gert 3,4 km í stað 3,4
:math:`\cdot` 10\ :math:`^3`  m. Sum forskeyti eru algengari en önnur. Í
töflunni hér fyrir neðan má sjá nokkur algeng forskeyti.

.. container:: center

   .. table:: Nokkur forskeyti

      ======== =========== ==================
      **Nafn** **Tákn**    **Veldi af tíu**
      ======== =========== ==================
      \                    
      Peta     P           10\ :math:`^{15}`
      Tera     T           10\ :math:`^{12}`
      Gíga     G           10\ :math:`^{9}`
      Mega     M           10\ :math:`^{6}`
      kíló     k           10\ :math:`^{3}`
      hektó    h           10\ :math:`^{2}`
      deka     da          10\ :math:`^{1}`
      desi     d           10\ :math:`^{-1}`
      centi    c           10\ :math:`^{-2}`
      milli    m           10\ :math:`^{-3}`
      míkró    :math:`\mu` 10\ :math:`^{-6}`
      nanó     n           10\ :math:`^{-9}`
      pícó     p           10\ :math:`^{-12}`
      femtó    f           10\ :math:`^{-15}`
      \                    
      ======== =========== ==================

Nákvæmni
--------

Þegar við mælum stærðir reynum við að passa að mæla eins nákvæmlega og
við getum. En hversu nákvæmlega sem við mælum getum við ekki vitað
stærðina fullkomlega. Við getum í mesta lagi sagt að stærðin sé á
einhverju bili.

Ef við mælum t.d. lengd á einhverju þá notum við oft einhvers konar
reglustiku. Þá þarf að bera reglustikuna við það sem á að mæla, það þarf
að passa að allt standist á og það þarf að lesa af. Það er erfitt á vita
nákvæmlega hvenær reglustikan er á réttum stað því línurnar hafa breidd
og maður getur ekki lesið tölur nema með vissu millibili. Þetta veldur
ónákvæmni í aflestri. Þegar við mælum hversu langan tíma eitthvað tekur
þá þurfum við að byrja að mæla og ljúka mælingu. Hvoru tveggja er
ónákvæmt því það tekur tíma og er háð mati. Svona á við um flestar
mælingar. Við getum aldrei mælt neitt 100% en við getum gert betri og
betri mælingar með því t.d. að nota fínni skala á mælitækjum og almennt
með því að hugsa út aðferðir sem gefi meiri nákvæmni, en það verður
aldrei 100%.

| Vegna þessa, er alltaf nauðsynlegt að segja til um það hversu nákvæm
  mæling er. Vitum við að lengdin sem við erum að mæla er á milli 9,0 m
  og 10,0 m eða vitum við að hún er á milli 9,48 m og 9,52 m? Til þess
  að þurfa ekki að skrifa bil af þessu tagi (það er svolítið þungt í
  vöfum), þá er innfærður nýr ritháttur.
| Í stað þess að skrifa að stærð sé á milli 9,0 m og 10,0 m skrifum við:
  Stærðin er 9,5 m :math:`\pm` 0,5 m.
| Í stað þess að skrifa að stærðin sé á milli 9,48 m og 9,52 m skrifum
  við: Stærðin er 9,50 m :math:`\pm` 0,02 m
| Það er hefð að kalla stærðina sem kemur á eftir :math:`\pm` (0,5 eða
  0,02) óvissu. Sem sagt við tölum um óvissu upp á :math:`\pm` 0,5 eða
  :math:`\pm` 0,02. Þeim mun meiri óvissa þeim mun minni nákvæmni í
  mælngunni eða mælitækjunum.

Mat á óvissu
~~~~~~~~~~~~

| Við verðum alltaf sjálf að meta hver óvissan er í mælingunum því að sá
  sem mælir er sá sem sér hversu nákvæmlega hann getur mælt.
| Maður getur sett sér reglur eins og t.d. að gera ráð fyrir óvissu upp
  á :math:`\pm` bilið á milli minnstu strikanna á reglustiku. Oftast
  verður maður þó bara að meta óvissuna hverju sinni.
| Það getur verið erfitt að meta óvissu á einni ákveðinni mælingu. Þá er
  ekki vitlaust að framkvæma sömu mælinguna mörgum sinnum og skoða
  dreifingu gilda. Við ættum að geta séð út frá dreifingu gildanna að
  flest séu innan einhverra marka sem við gætum kallað óvissumörk. Þetta
  myndum við bara gera eftir auganu.

Það er hægt að nota tölfræði til þess að gera þetta betur.

Tölfræði
~~~~~~~~

Við ætlum ekki að fara út í að skýra tölfræðilega óvissu en ljóst er að
eftir því sem gerðar eru fleiri mælingar er minni óvissa á meðalgildinu.

Segjum sem svo að við gerum :math:`N` mælingar á breytistærðinni
:math:`x`. Köllum fyrstu mælinguna :math:`x_1` og i-tu mælinguna
:math:`x_i`. Meðalgildi stærðarinnar :math:`x` er þá:

.. math::

   \begin{equation}
   \bar{x} = \frac{1}{N} (x_1+x_2+ ...........+x_{N-1}+x_{N} ) =   \frac{1}{N} \sum_{i = 1}^{N} {x_i}  
   \end{equation}

Síðan er er reiknað svo kallað rms gildi á fráviki frá meðalgildi. Þetta
er kvaðratrót af meðaltali frávikanna í öðru veldi „root mean square“.
Þetta meðalgildi frávikanna hefur hlotið nafnið staðalfrávik táknað
:math:`\sigma`.

.. math::

   \begin{equation}
   %
   \sigma = \sqrt{\frac{1}{N-1} \sum_{i=1}^{N}{ (x_i-\bar{x})}^2}
   %
   \end{equation}

Staðalfrávikið, :math:`\sigma`, má nota til þess að finna óvissu á
meðalgildinu sem við fáum úr þessum :math:`N` mælingum. Við getum kallað
þá óvissu staðalóvissu. Staðalóvissan segir til um á hvaða bili
meðalgildið okkar er (með nokkurri vissu). Við skulum kalla
staðalóvissuna :math:`\Delta \bar{x}` og þá höfum við

.. math::

   \begin{equation}
   \Delta \bar{x} = \frac{\sigma}{\sqrt{N}}
   \end{equation}

Reiknað með óvissu
------------------

Við höfum talað um það að við þurfum að meta og skrá hjá okkur hversu
nákvæmar stærðir sem við mælum eru. Nú skulum við skoða lítillega hvað
gerist þegar við notum stærðir sem hafa óvissu til þess að reikna út
aðrar stærðir. Hver er nákvæmni útkomunnar?

Margföldun með fasta
~~~~~~~~~~~~~~~~~~~~

Hugsum okkur að við séum með stærð :math:`A\pm\Delta A` og við viljum
margfalda hana með fasta. Við viljum sem sagt reikna stærðina :math:`kA`
þar sem :math:`k` er fasti.

Hér er auðvelt að sjá hver óvissan verður:

.. math::

   \begin{equation}
   k\cdot (A\pm\Delta A) = kA \pm k \Delta A.
   \end{equation}

Dæmi:

.. math:: 3 (3,04 \pm 0,02) = 9,12 \pm 0,06

.. math:: \frac{1}{2} (8,24 \pm 0,04) = 4,12 \pm 0,02

Samlagning og frádráttur
~~~~~~~~~~~~~~~~~~~~~~~~

Hugsum okkur nú að við höfum tvær stærðir, :math:`A\pm\Delta A` og
:math:`B\pm\Delta B` og við viljum reikna út stærðina :math:`A+B`.

Hér sjáum við að stærsta gildið sem við gætum fengið væri
:math:`A+B +\Delta A+\Delta B` og minnsta gildið sem við gætum fengið
væri :math:`A+B -\Delta A-\Delta B`. Þetta getum við einfaldlega
skrifað:

.. math::

   \begin{equation}
   (A\pm\Delta A) + (B\pm\Delta B) = A+B \pm (\Delta A+\Delta B)
   \end{equation}

Ef við viljum draga stærðirnar frá hvor annarri sjáum við að það stærsta
sem við getum fengið er :math:`A-B+\Delta A +\Delta B` og það minnsta
sem veið getum fengið er :math:`A-B-\Delta A -\Delta B`

Þetta getum við skrifað á svipaðan hátt og hér að ofan:

.. math::

   \begin{equation}
   (A\pm\Delta A) - (B\pm\Delta B) = A-B \pm (\Delta A+\Delta B)
   \end{equation}

Dæmi:

.. math:: (3,5 \pm 0,1) + (4,1 \pm 0,3) = 7,6 \pm 0,4

.. math:: (8,7 \pm 0,3) - (5,2 \pm 0,2) = 3,5 \pm 0,5

Margföldun og deiling
~~~~~~~~~~~~~~~~~~~~~

Nú er komið að því að margfalda
:math:`(A\pm\Delta A)\cdot (B\pm\Delta B)`. Til að byrja með skulum við
athuga hvað gerist ef við bara margföldum upp úr svigunum:

.. math::

   \begin{equation}
   (A\pm \Delta A)\cdot (B\pm\Delta B) = A\cdot B \pm A \cdot \Delta B \pm \Delta A \cdot B + \Delta A \cdot \Delta B \approx A\cdot B \pm A \cdot \Delta B \pm \Delta A \cdot B
   \end{equation}

Vegna þess að :math:`\Delta A` og :math:`\Delta B` eru yfirleitt litlar
miðað við stærðirnar :math:`A` og :math:`B` sjálfar getum við leyft
okkur að sleppa margfeldi litlu stærðanna, þ.e.
:math:`\Delta A \cdot \Delta B`.

Við sjáum að óvissan á :math:`A\cdot B` er
:math:`A \cdot \Delta B + \Delta A \cdot B` eða með öðrum orðum:

.. math::

   \begin{equation}
   \Delta (A\cdot B) = A \cdot \Delta B + \Delta A \cdot B
   \end{equation}

Þetta er gott og blessað en til þess að gera þetta svolítið skipulegra
skulum við skilgreina eina nýja stærð. Þetta er svokölluð
*hlutfallsóvissa* sem er bara hveru stórt hlutfall óvissan er af
stærðinni: hlutfallsóvissa :math:`A` = :math:`\frac{\Delta A}{A}`.

Augljóst er að hlutfallsóvissan á :math:`\Delta (A\cdot B)` er
:math:`\frac{\Delta (A\cdot B)}{A \cdot B}`. Ef við deilum í gegnum
jöfnu 1.8 með :math:`A\cdot B` fáum við jöfnu fyrir hlutfallsóvissunni á
:math:`(A\cdot B)`:

.. math::

   \begin{equation}
   \frac{\Delta (A\cdot B)}{A\cdot B} = \frac{A \cdot \Delta B}{A\cdot B} + \frac{\Delta A \cdot B}{A\cdot B} 
   \end{equation}

Sem einfaldað verður:

.. math::

   \begin{equation}
    \frac{\Delta (A\cdot B)}{A\cdot B} = \frac{\Delta B}{B} + \frac{\Delta A }{A}
   \end{equation}

Hér sést að hlutfallsóvissan á margfeldi er summa hutfallsóvissanna á
stærðunum sem margfaldaðar voru saman.

Á svipaðan hátt má fá að það sama gildir um óvissu þegar deilt er.
(Maður myndi þá aftur nota að óvissan er mikið minni en stærðin.)

Þá fæst að hlutfallsóvissan á stærðum sem deilt er hvorri í aðra er
summan af hlutfallsóvissum stærðanna:

.. math::

   \begin{equation}
    \frac{\Delta (A/ B)}{A/B} = \frac{\Delta B}{B} + \frac{\Delta A }{A}
   \end{equation}

Þetta lítur út fyrir að vera vesen í notkun en það er ekki svo slæmt ef
maður bara byrjar.

Heppilegast er að reikna bara fyrst stærðina :math:`A\cdot B` (eða
:math:`\frac{A}{B}`), og geyma hana svo í minni reiknivélar á meðan
reiknaðar eru hlutfallsóvissur :math:`A` og :math:`B`. Nú eru
hlutfallsóvissur :math:`A` og\ :math:`B` lagðar saman og svo margfaldað
með :math:`A\cdot B` (eða :math:`\frac{A}{B}`).

Tökum dæmi:

.. math:: (57,20 \pm 0,03)( 1,035 \pm 0,004) = 57,20 \cdot 1,035(1 \pm (\frac{0,03}{57,20} + \frac{0,004}{1,035})) = 59,2 \pm 0,3

.. math:: \frac{952 \pm 3}{45,23 \pm 0,02} = \frac{952}{45,23} (1 \pm (\frac{3}{952} +\frac{0,02}{45,23})) =   21,05 \pm 0,08

Flóknari tengsl stærða í óvissureikningum
~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að við höfum stærð :math:`x` með óvissu
:math:`\Delta x`, en þurfum við að finna óvissuna á :math:`f(x)`. Hvað
gerum við þá?

Það er eitt sem við getum alltaf gert. Við getum fundið :math:`f(x)`,
:math:`f(x-\Delta x)` og :math:`f(x+\Delta x)`. Óvissan á :math:`f(x)`
væri þá stærri munurinn, :math:`|f(x-\Delta x) - f(x)|` eða
:math:`|f(x+\Delta x) - f(x)|`. Setjum til dæmis :math:`x = 2,3`,
:math:`\Delta x = 0,2` og :math:`f(x) = e^x`

Þá fæst:

.. math:: f(2,3) = 9,9742, \hspace{0,5 cm} f(2,1) = 8,166, \hspace{0,5 cm} f(2,5) = 12,182

\ sem gefur:

.. math:: |f(2,1) - f(2,3)| = 1,8082 \approx 1,8  \hspace{1 cm} |f(2,5) - f(2,3)| = 2.2078 \approx 2,2

.. math:: \Delta f(x) = max(1,8 ; 2,2) = 2,2

Svo

.. math:: f(2,3 \pm 0,2) \approx 10,0 \pm 2,2

Vegna þess að við notum yfirleitt bara einn staf í óvissum myndi þetta
þó yfirleitt vera skrifað:

.. math:: f(2,3 \pm 0,2) \approx 10 \pm 2

Það er dálítil vinna að setja tölur inn á þennan hátt og þess vegna er
gott að hafa aðra aðferð. Sú aðferð verður ljósari þegar búið er að læra
að diffra. Diffrun falls :math:`f(x)` er skilgreind með markgildinu:

.. math:: f^\prime(x) = \lim_{\Delta x \to 0} \frac{f(x+\Delta x) - f(x)}{\Delta x}

Ef við hugsum okkur að :math:`\Delta x` sé óvissa og að hún sé lítil en
ekki 0, þá getum við skrifað:

.. math:: f^\prime(x) \approx\frac{f(x+\Delta x) - f(x)}{\Delta x}

Þá sjáum við líka að:

.. math::

   \begin{equation}
   \Delta f(x)= f(x+\Delta x) - f(x)  \approx  f^\prime(x) \Delta x
   \end{equation}

Dæmi:

.. math:: f(x) = \frac{1}{x^4}; \hspace{0,5 cm} f^\prime (x) = -\frac{4}{x^5}; \hspace{0,5 cm} x = 1,203;\hspace{0,5 cm} \Delta x = 0,002

.. math:: \Delta f(1,203) = \frac{-4}{1,203^5}\cdot 0,002 =   -0,003

Svo við fáum:

.. math:: f(1,203) \pm \Delta f(1,203) = 0,477 \pm 0,003

Markverðir stafir
~~~~~~~~~~~~~~~~~

Markverðir stafir eru þeir stafir sem skráðir eru. T.d. hefur talan
5,56901 sex markverða stafi. Talan 5,00000 hefur líka sex markverða
stafi meðan tala 5,0 hefur tvo markverða stafi. Talan 598,00 hefur 5
markverða stafi og tala 0,00598 hefur þrjá markverða stafi. Þegar við
við skrifum 3000 getur verið vafamál hversu marga markverða stafi er átt
við. Hægt er að gera það ótvírætt með því að nota tíu-veldi. Þannig
hefur 3 :math:`\cdot` 10\ :math:`^3` einn markverðan staf meðan 3,00
:math:`\cdot` 10\ :math:`^3` hefur þrjá markverða stafi og svo
framvegis.

Þegar mæliniðurstöður eru skráðar er auðvelt að skrá þær með réttum
fjölda markverðra stafa ef óvissan er þekkt. Við höfum yfirleitt alltaf
einn markverðan staf í óvissu (eina undantekningin er ef óvissan er t.d.
0,15, þá má nota tvo markverða stafi). Síðan er þá mæliniðurstaðan skráð
þannig að aðeins sé óvissa á síðasta staf.

Dæmi:

.. math:: 5,897 \,\text{cm}\pm 0,002 \,\text{cm}

.. math:: 0,00234 \,\text{kg}\pm 0,00005 \,\text{kg}\Leftrightarrow (2,34 \pm 0,05) \cdot 10^{-3} \,\text{kg}\Leftrightarrow (2,34 \pm 0,05) \,\text{g}

.. math:: 3450000 \,\text{s}\pm 30000 \,\text{s}\Leftrightarrow (3,45 \pm 0,03)\cdot 10^6 \,\text{s}

Það er alltaf betra, ef stærðir eru skrifaðar með veldisvísum, að taka
stærð og óvissu saman og margfalda svo heildina með tíu-veldi. Þá sést á
hvaða staf óvissan kemur.

Segjum sem svo að við höfum reiknað á reiknivél og fengið að niðurstaða
sé:

.. math:: 3,9865345 \cdot 10^{-6} \,\text{m}\pm 6,732 \cdot 10^{-8} \,\text{m}

Það er ekki auðvelt að lesa þetta og þetta er ekki með réttum fjölda
markverðra stafa. Það fyrsta sem þarf að gera er að breyta þessu þannig
að veldisvísirinn sé sá sami á stærð og óvissu.

.. math:: (3,9865345 \pm 0,06732) \cdot 10^{-6} \,\text{m}

Nú sést að stærðin hefur 3 markverða stafi því óvissan er 0,07 (einn
markverður stafur) og rétt framsetning stærðarinnar með óvissu er:

.. math:: (3,99 \pm 0,07) \cdot 10^{-6} \,\text{m}

Orðið markverðir stafir gefur til kynna að hér sé um að ræða þá stafi
sem mark er takandi á. Ef við gerum ráð fyrir að stærðir séu yfirleitt
gefnar með þeim fjölda markverðra stafa sem mark er takandi á er hentugt
að skilja hvernig fjöldi markverðra stafa þróast við reikniaðgerðir.

Í raun er hér um óvissureikninga að ræða þar sem gert er ráð fyrir
einhverri óvissu á síðasta staf eða jafnvel bara gert ráð fyrir
rúnnunaróvissu (3,54 gæti verið allt niður í 3,535 og allt upp í 3,545).

Þegar stærðir eru lagðar saman eða dregnar frá hvor annarri þá ræðst
fjöldi markverðra stafa af því hvaða tala hefur fæsta stafi fyrir aftan
kommu (í tíuvelda framsetningu ef engin komma er).

Dæmi:

.. math:: 234,5 + 34,892 = 269,4;   \hspace{0,5 cm} 58402 + 20000 = ( 5,8402 +2 ) \cdot 10^4 = 8\cdot 10^4

.. math:: 2,00234 - 1,03 = 0,97;   \hspace{0,5 cm}  98,234 - 97,3 = 0,9

Þegar tölur eru margfaldaðar saman eða þeim deilt hvorri í aðra þá er
fjöldi markverðra stafa jafn fjöld markverðra stafa þeirrar tölu sem
hefur fæsta markverða stafi.

Dæmi:

.. math:: 345,09 \cdot 45 =  16000 = 16 \cdot 10^3

.. math:: 0,6701 \cdot 0,20002 = 0,1340

.. math:: \frac{569,2}{71} = 8,0

.. math:: \frac{0,12}{0,0387} = 3,1

Þessar aðferðir eru til hliðsjónar þegar við reiknum. Ekki er nein
ástæða til þess að skrá fleiri markverða stafi í reikningum en þessar
reglur gefa tilefni til. Þó má stundum nota niðurstöðu reiknivélar (of
marga stafi) í millireikningum og laga svo fjölda markverðra stafa í
lokaniðurstöðu.

Að nota gröf við úrvinnslu mælinga
----------------------------------

Gröf eru mjög mikilvægt hjálpartæki þegar við skoðum niðurstöður
mælinga. Mikilvægt er að skilja hvernig best er að nota gröfin til þess
að skilja niðurstöðurnar.

Hvaða gröf eru gerð í hverju tilviki?
~~~~~~~~~~~~~~~~~~~~~~~~~~~~~~~~~~~~~

Beinar línur er auðvelt að skoða á grafi og við kunnum að finna
hallatölur beinna lína og skurðpunkta þeirra við y-ás. Athuganir felast
oft í því að athuga tengsl tveggja breytistærða. Við höfum áhuga á að
vita hvernig þær tengjast. Hugsum okkur að stærðirnar sem við mælum séu
kallaðar :math:`a` og :math:`b`. Þá gætu þær tengst t.d. á eftirfarandi
hátt:

.. math::

   \begin{equation}
    a = hb+k
   \end{equation}

.. math::

   \begin{equation}
   a = kb^n 
   \end{equation}

.. math::

   \begin{equation}
   a = ke^{b}
   \end{equation}

| Dæmi 1.
| Hugsum okkur að við höfum tengsl eins og t.d.:

  .. math:: 34a = 102rb -68s

  Þá myndum við undir eins hreinsa frá a-inu og skrifa:

| 

  .. math:: a = 3rb - 2s

  Svo myndum við teikna graf með :math:`b = x`-hnit og
  :math:`a = y`-hnit. Grafið ætti þá að vera bein lína. Hér myndi
  hallatala grafsins vera :math:`h = 3r` og skurðpunktur við
  :math:`y`-ás vera :math:`k = 2s`. Þetta myndi gera okkur kleift að
  finna :math:`r` og :math:`s`.
| Dæmi 2.
| Hugsum okkur að okkur gruni að :math:`a` og :math:`b` séu tengd á
  eftirfarandi hátt:

.. math:: k = ab^5r

Þá myndum við umrita þetta þannig að :math:`a` væri eitt og sér öðru
megin við jöfnumerkið:

.. math:: a = \frac{kb^{-5}}{r}

Svo myndum við athuga sambandið á ýmsa vegu. Við gætum fyrst athugað
hvort það sé rétt að :math:`a` sé í réttu hlutfalli við :math:`b^{-5}`
með því að skoða svokallað :math:`\log\log` - graf. Athugum hvernig það
er gert:

.. math:: \log(a) = \log(\frac{kb^{-5}}{r}) \Leftrightarrow \log(a) = \log(k)-\log(r) +\log(b^{-5}) \Leftrightarrow \log(a) = \log(k) - \log(r) -5\log(b)

Ef :math:`r` og :math:`k` eru fastar getum við skrifað
:math:`\log(k) - \log(r) = c` og þá fæst:

| 

  .. math:: \log(a) =  -5\log(b) + c

  Hér myndum við teikna graf með :math:`\log(b) = x`-hnit og
  :math:`\log(a) = y`-hnit. Það sem við hefðum mestan áhuga á væri að
  finna tengslin, þ.e. veldisvísinn. Við myndum þvi athuga hvort
  hallatala grafsins væri :math:`h = -5`. Þegar við hefðum staðfest
  tengslin gætum við svo teiknað annað graf. Nú myndum við setja
  :math:`b^{-5} = x`-hnit og :math:`a = y`-hnit Þá ætti hallatala
  grafsins að vera :math:`h =  \frac{k}{r}`.
| Dæmi 3.
| Að síðustu skulum við hugsa okkur að við höfum :math:`a` og :math:`b`
  tengd með veldisfalli:

.. math:: a = ke^{tb}

Þá myndum við aftur taka logra, en hér væri eðlilegast að taka
náttúrulega logra. (Í raun má alveg eins taka náttúrulegan logra í dæmi
2 hér að ofan.)

| 

  .. math:: \ln(a) = \ln(ke^{rb}) \Leftrightarrow  \ln(a) = \ln(k) + \ln(e^{rb}) \Leftrightarrow  \ln(a) = \ln(k) +rb

  Hér myndum við setja :math:`b =x`-hnit og :math:`\ln(a) = y`-hnit. Þá
  er hallatala grafsins :math:`h = r`.
| Þegar við teiknum gröfin verðum við að muna að skrá á ásana bæði hvaða
  stærðir eru á þeim og í hvaða einingum við skráðum stærðirnar, m.ö.o.
  hversu stórt 1 bil er á ásum grafsins.

Hallatala grafs og skurðpunktur við y-ás
~~~~~~~~~~~~~~~~~~~~~~~~~~~~~~~~~~~~~~~~

Mikilvægt er að skilja vel hvernig nota má hallatölur slíkra grafa til
þess að fá upplýsingar úr tilraunaniðurstöðum. Með því að finna bestu
línu í gegnum punktasafn dregur maður úr óvissu. Hallatala bestu línu
gefur mun betri niðurstöðu en bara reikningur á gildum í töflu.

Það er hægt að finna bestu línu í gegnum punktasafn með ýmsu móti. Það
fyrsta sem þarf þó alltaf að athuga er að punktarnir séu á línu og að
það séu engir „augljólega fáranlegir“. (Slíkir punktar gætu t.d. komið
til af því að einhver læsi kolvitlaust af skala, eitthvað alveg úr átt.)

Þegar við höfum teiknað grafið upp getum við reiknað hallatölu þess.
Þetta er hægt að gera með því að taka tvo punkta á línunni sem eru eins
langt frá hvor öðrum og heppilegt er og nota þá til þess að reikna
hallatöluna.

|image1|

Við skoðum nú hallatölu línunnar með því að skoða tvo punkta á línunni
sem eru langt hver frá öðrum. Segjum að punktarnir séu:
:math:`(x_1 ; y_1)` = ((1,5\ :math:`\pm` 0,2) ; (8,0 :math:`\pm` 0,5) )
annars vegar og hins vegar :math:`(x_2 ; y_2)` = ((8,5\ :math:`\pm`
0,2) ; (30,0 :math:`\pm` 0,5) m). Þá getum við reiknað hallatölu
línunnar:

.. math:: h = \frac{(30,0 \pm 0,5) \,\text{m}/\text{s}-  (8,0 \pm 0,5) \,\text{m}/\text{s}}{(8,5 \pm 0,2) \,\text{s}- (1,5\pm 0,2) \,\text{s}} = \frac{(22 \pm 1)\,\text{m}/\text{s}}{(7,0 \pm 0,4)\,\text{s}}  =

\ 

.. math:: = 3,14(1 \pm ( \frac{1}{22} +\frac{0,4}{7,0}))\,\text{m}/\text{s}^2 =  (3,1 \pm 0,3)\, \text{m}/\text{s}^2

Það þarf að velja punkta á grafinu sem eru á bestu línunni og svo að
meta óvissu þeirra punkta. Þetta gefur alveg sæmilega góða mynd af
óvissu hallatölunnar.

Skurðpunktur við y-ás, eða eins og hér að ofan við :math:`\vec{v}` - ás,
er lesinn beint af ásnum. Á grafinu hér að ofan sést að
:math:`\vec{v}(0) \approx 3,0\,\text{m}/\text{s}`. Taka má óvissuna á
hverju gildi :math:`\vec{v}` sem ytri mörk óvissu skurðpunktsins. Þegar
það er gert fæst :math:`\vec{v}(0) = (3,0 \pm 0,5)\,\text{m}/\text{s}`.
Athugið að hér er vigurinn :math:`\vec{v}` bara með eitt hnit svo
niðurstaðan er tala. Talan getur verið bæði jákvæð og neikvæð vegna þess
að talan er hnit vigurs.

Skekkja í mælingu
~~~~~~~~~~~~~~~~~

Þegar við erum að mæla eitthvað er stundum til eitthvað sem við getum
kallað „rétt“ gildi og við viljum bera okkar mælingu saman við þetta
rétta gildi. Hvað þýðir það þegar við tölum um rétt gildi? Hver segir að
þetta sé rétt og ekki annað. Að sjálfsögðu er ekkert til sem er
óyggjandi rétt. En stundum hefur fjöldi manns mælt eitthvað á marga
mismunandi vegu og allir alltaf fengið sama gildið. Þá má segja að það
sé komið samkomulag um að þetta gildi sé „rétt“.

Stundum erum við að sannreyna einhverja formúlu. Þá erum við að mæla
t.d. einhverjar tvær stærðir og athuga hvort samband þeirra sé eins og
við eigum von á. Þetta gæti verið samband eins og

.. math:: mg - F_{nun} = Ma

\ þar sem :math:`m` er breyta og fyrir hvert :math:`m` mælum við
:math:`a`. Þá væri gott að umrita jöfnuna:

.. math:: a = \frac{g}{M}m -\frac{F_{nun}}{M}

Við myndum teikna graf og finna hallatölu þess. Síðan myndum við bera
hallatöluna saman við :math:`\frac{g}{M}`.

Í báðum tilfellum gætum við skoðað hvort okkar mæling væri góð með því
að bera „rétta“ gildið, eða að gildi sem kenningin gefur, saman við
okkar mælda gildi.

Segjum að þið fáið sem niðurstöðu úr einhverri tilraun:

.. math:: (3,98 \pm 0,03)\,\text{ein}

\ en rétt gildi væri:

.. math:: (3,9583 \pm 0,0002)\,\text{ein}

. Þið fáið sem sagt að gildið liggi milli :math:`3,95\,\text{ein}` og
:math:`4,01\,\text{ein}`. „Rétta“ mæligildið er á þessu bili svo
mælingin gefur **rétt gildi innan óvissumarka**. Ykkar niðurstaða er því
rétt — allt er gott og ekki þarf að hafa áhyggjur. Þið gætuð reynt að
hugsa út hvernig þið gætuð minnkað óvissuna með því að nota önnur tæki
og slíkt en niðurstaðan er rétt í viðkomandi tilraun.

Segjum hins vegar að þið hefðuð fengið niðurstöðuna

.. math:: (4,04 \pm 0,03)\,\text{ein}

Þið fáið að gildið sé á bilinu :math:`4,01 \,\text{ein}` til
:math:`4,07 \,\text{ein}`. Þá sjáið þið að **rétt gildi er utan
óvissumarka** svo mælingin er ekki rétt. Í slíku tilfelli er um
**skekkju** að ræða og leita þarf að orsökum hennar. Ekki er hægt að
skila niðurstöðu með skakkri niðurstöðu án þess að gefa einhverja
skýringu á skekkjunni.

Þegar við erum að bera saman mæliniðurstöðu við kenningu eins og hér að
ofan í dæminu með :math:`m` og :math:`a`, þá fáum við hallatölu grafs
:math:`h` með óvissu. Við getum svo reiknað út :math:`\frac{g}{M}` með
óvissu. Nú erum við kannski að bera saman tvær tölur sem eru með óvissu
af svipaðri stærðargráðu. Þá getum við talað um að mælingin sé rétt ef
bilin skarast. Ef hallatalan er

.. math:: h = (8,22 \pm 0,03)\, \frac{\text{m}}{\text{s}^2 \text{kg}}

\ og

.. math:: \frac{g}{M} = \frac{9,82 \pm 0,01}{1,200 \pm 0,002}\,\frac{\text{m}}{\text{s}^2 \text{kg}} = (8,18 \pm 0,02)\,\frac{\text{m}}{\text{s}^2 \text{kg}}

Þá er niðurstaðan rétt vegna þess að bilin, [8,19; 8,25] og [8,16; 8,20]
skarast í [8,19; 8,20]. Ef bilin hefðu ekki skarast væri um **skekkju**
að ræða.

Dæmi
----

1.
~~

Hlaupari herðir á sér og nær hraðanum (5,36 :math:`\pm` 0,03) m/s á
(3,0\ :math:`\pm` 0,2) sekúndum. Meðalhröðun hans er (0,640\ :math:`\pm`
0,005) m/s\ :math:`^2`. Finnið hraðann sem hann var á þegar hann byrjaði
að herða á sér. Skráið hraðann með óvissu og skilið svarinu með réttum
fjölda markverðra stafa.

(Notið að: :math:`v-v_0 = a\cdot t`, þar sem :math:`v` er hraði,
:math:`v_0` er upphafshraði, :math:`t` er tími og :math:`a` er hröðun.)

.. _section-1:

2.
^^

| Rétthyrnd járnplata mælist 330 mm á lengd og 170 mm á breidd. Óvissa á
  báðum lengdarmælingum telst vera :math:`\pm`\ 2 mm. Massi plötunnar
  mælist 730 g með óvissu upp á :math:`\pm`\ 5 g.
| a) Reiknið út flatarmassa plötunnar, þ.e. massann á flatareiningu og
  gefið svarið í einingunni g/cm\ :math:`^2`.
| b) Reiknið skipulega út óvissu á flatarmassanum.
| c) Ritið loks flatarmassan ásamt óvissu með viðeigandi fjölda
  markverðra stafa.

.. _section-2:

3.
^^

Hvert er rúmmál kúlu sem hefur radíus r = (3,86 :math:`\pm0,08`) m?
Skráðið svarið með óvissu og réttum fjölda markverðra stafa.

.. _section-3:

4.
^^

| Rétthyrnd járnplata mælist (330\ :math:`\pm`\ 4) mm á lengd og
  (170\ :math:`\pm`\ 2) mm á breidd.
| a) Reiknið út ummál plötunnar með óvissu og skráið með réttum fjölda
  markverðra stafa.
| b) Reiknið út flatarmál plötunnar með óvissu og skráið með réttum
  fjölda markverðra stafa.

.. _section-4:

5.
^^

Bíll eykur hraðann úr (30\ :math:`\pm`\ 2) km/klst í
(80\ :math:`\pm`\ 3) km/klst á (70\ :math:`\pm`\ 4) sekúndum. Reiknið
hröðun bílsins með óvissu og skráið niðurstöðuna í SI einingum, með
réttum fjölda markverðra stafa.

.. _section-5:

6.
^^

Hafdís var að hita :math:`m = (100\pm 2)\,\text{g}` af vatni.
Upphafshitastig vatnsins var
:math:`T_1 = (7,3\pm 0,2)\ensuremath{^\circ}\text{C}` en lokahitastig
þess er :math:`T_2 = (85,0\pm 0,2)\ensuremath{^\circ}\text{C}`.
Eðlisvarmi vatns er
:math:`c_{\textnormal{vatn}} = (4,186\pm 0,004)\,\text{kJ}/\text{kg}\text{C}\ensuremath{^\circ}`.

Notið jöfnuna :math:`Q = c\cdot m\cdot \Delta T` til þess að finna
hversu mikinn varma :math:`Q` hún þurfti til þess að hita vatnið. Skráið
svarið með óvissu og réttum fjölda markverðra stafa.

.. _section-6:

7.
^^

| Halldór er að gera tilraunina „\ *Umbreyting spennuorku í
  hreyfiorku*\ “. Hann fær af grafi að kraftstuðull fjaðrarinnar sé
  :math:`k = (75 \pm 3`) N/m. Hann ætlar nú að reikna spennuorkuna,
  :math:`\frac{1}{2}k(\Delta x)^2`, sem gormurinn fær þegar honum er
  þjappað saman úr óþjöppuðu ástandi í (:math:`18,0 \pm 0,2`) cm, niður
  í (:math:`15,5 \pm 0,2`) cm.
| Reiknið spennuorkuna með óvissu og skráið niðurstöðu með óvissu og
  réttum fjölda markverðra stafa.

.. _section-7:

8.
^^

| Nemandi þarf að reikna eðlismassa óreglulega lagaðs hlutar. Hann hefur
  stóra könnu sem er með skala þannig að hægt er að lesa af hversu
  margir ml af vatni eru í henni. Hann er einnig með vog til þess að
  mæla massa hlutarins.
| Þegar bara vatn er í könnunni les nemandinn að af skalanum að þetta
  séu :math:`(330\pm10)` ml. Þegar hluturinn er settur á kaf í könnuna
  les nemandinn af skalanum að það séu :math:`(460 \pm10)` ml í
  könnunni. Massi hlutarins mælist :math:`(550\pm 2)` g
| (Athugið að 1 ml = 1 cm\ :math:`^3`)
| a) Hvert er rúmmál hlutarins (með óvissu og réttum fjölda markverðra
  stafa)?
| b) Hver er eðlismassi hlutarins (með óvissu og réttum fjölda
  markverðra stafa)?

.. _section-8:

9.
^^

| Sigurlaug er að mæla stærð lítils rétthyrnds kubbs. Hún byrjar á því
  að mæla núllskekkju rennimálsins (það sem rennimálið sýnir þegar
  ekkert er mælt) og fær að hún sé :math:`(0,05\pm0,05\,)`\ mm. Síðan
  mælir hún lengdina sem :math:`(13,15\pm0,05\,)`\ mm, breiddina sem
  :math:`(5,25\pm0,05\,)`\ mm og þykktina sem
  :math:`(2,65\pm0,05\,)`\ mm.
| a) Finnið leiðrétt gildi lengdar, breiddar og þykktar með óvissu.
| b) Finnið rúmmál kubbsins með óvissu og skráið það með réttum fjölda
  markverðra stafa

Svör
^^^^

| 1) :math:`(7,3\pm0,2)` m/s
| 2) :math:`(1,30\pm0,03)\,g/cm^2`
| 3) :math:`(240\pm20)\,\text{m}^3`
| 4) a. :math:`(94\pm1)\,\text{cm}`    b.
  :math:`(560\pm10)\,\text{cm}^2`
| 5) :math:`(0,20\pm0,03)\,\text{m}/\text{s}^2`
| 6) :math:`(32,5\pm0,8)\,`\ kJ
| 7) :math:`(230\pm80)\,`\ J (eða :math:`(235\pm85)\,`\ J)
| 8) a. (:math:`130\pm20)\,\text{m}\ell`   b.
  :math:`(4,2\pm0,7)\,\text{g}/\text{m}\ell`
| 9) a. :math:`\ell =  (13,1\pm0,1)\,\text{mm}`;
  :math:`b = (5,2\pm0,1)\,\text{mm}`; Þ =
  :math:`(2,6\pm0,1)\,\text{mm}`.    b. :math:`(180\pm10)\,\text{mm}^3`.

.. |image| image:: myndir/kafli01/reglustika.png
   :width: 100%
.. |image1| image:: myndir/kafli01/hallatala.png
   :width: 100%
