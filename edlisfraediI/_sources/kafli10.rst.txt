Atlag og skriðþungi
===================

|image|

| Við höfum talað um bolta sem kastað er upp í loft t.d. á ská. Við
  höfum reiknað út hver hraði hans er á ýmsum stöðum út frá því hver
  hraði hans er í upphafi. En hvernig fær hann þennan upphafshraða? Nú
  lendir boltinn t.d. á jörðinni. Eftir smástund er hann kyrr. Hvernig
  stoppaði hann?
| Þegar við köstum bolta upp í loft, beitum við krafti á meðan boltinn
  er í snetingu við hendina á okkur. Við beitum krafti í dálítinn tíma
  og breytum þar með hraða boltans. Þegar boltinn lendir á jörðunni
  beitir jörðin krafti á boltann í smá tíma og breytir hraða hans.
  Krafturinn sem við beitum er jafn massa sinnum hraðabreytingunni á
  tímaeiningu. Við getum alveg eins sagt að krafturinn sé jafn breytingu
  á stærðinni :math:`\vec{p} = m\vec{v}` á tímaeiningu. Stærðin
  :math:`\vec{p}` er kölluð skriðþungi. Skriðþungi er nokkuð sem gefur
  okkur hugmynd um magn hreyfingar. Ef við vitum skriðþunga hlutar vitum
  við hversu erfitt er að stöðva hann.

Við getum skrifað annað lögmál Newtons á eftirfarandi vegu:

.. math::

   \begin{equation}
   \sum_i\vec{F}_i\,\, =\,\, \frac{d\vec{p}}{dt}
   \end{equation}

Atlag
-----

Atlag er skilgreint sem kraftur, :math:`\vec{F}` margfaldaður með
tímabili :math:`\Delta t`.

.. math::

   \begin{equation}
   \vec{I} = \vec{F}\cdot\Delta t
   \end{equation}

Atlag er táknað með bókstafnum :math:`I`, á ensku hefur atlag nafnið
„impulse“.

Ef krafturinn er breytilegur verðum við notað meðalkraftinn,
:math:`\vec{F}_m` á tímabilinu :math:`\Delta t` til þess að finna
meðalatlagið. Annað lögmál Newtons gefur okkur að:

.. math:: \vec{F}_\text{m}= m\cdot\vec{a}_m = m\cdot\frac{\Delta \vec{v}}{\Delta t}

Nú sjáum við að ef við margföldum :math:`\vec{F}` með :math:`\Delta t`,
þá fáum við:

.. math::

   \begin{equation}
   \vec{F}_\text{m}\cdot\Delta t = m\cdot\Delta \vec{v} = m\cdot\vec{v}_2 - m\cdot\vec{v}_1
   \end{equation}

Það er stærðin :math:`m\vec{v}` sem við breytum þegar við verkum með
krafti á hlut í smá tíma.

Stærðin :math:`\vec{p}\,=\,m\vec{v}` er kölluð skriðþungi. Ég hef enga
skýringu á af hverju hún er táknuð með bókstafnum :math:`p`. Á ensku
heitir skriðþungi „momentum“.

Skriðþungi
----------

|image1|

Skriðþungi er nokkuð lýsandi orð. Maður getur næstum því séð fyrir sér
að stór trukkur á hraðanum 15,0 m/s hefur mikinn skriðþunga, meðan fluga
á sama hraða hefur lítinn skriðþunga. Þetta er ástæða þess að manni
finnst eins og skriðþungi sé eins konar magn hreyfingarinnar. En
skriðþungi er mjög mikilvæg stærð að öðru leiti líka. Hann er mjög
mikilvægur þegar það kemur að því að skoða kerfi agna. Við skulum byrja
á mjög einföldu kerfi agna, kerfi tveggja agna.

Hugsum okkur tvo massa, :math:`m_A` og :math:`m_B`. Skoðum alla krafta
sem verka á :math:`m_A` og :math:`m_B`. Það gætu alls konar kraftar
verkað t.d. á :math:`m_A`. Köllum summu þeirra

.. math:: \vec{F}_A\,=\,\vec{F}_{yaA} +\vec{F}_{BaA}

Við skulum sem sagt líta á summu allra krafta sem verka á :math:`m_A` en
skipta þeim í það sem við köllum ytri krafta, :math:`\vec{F}_{yaA}`
annars vegar og í kraftinn frá :math:`m_B` á :math:`m_A` hins vegar.
Síðan gerum við það sama fyrir kraftana sem verka á :math:`m_B`:

.. math:: \vec{F}_B \,=\,\vec{F}_{yaB} +\vec{F}_{AaB}

Nú skulum við skoða kerfið okkar, :math:`m_A` og :math:`m_B` sem eitt
kerfi og skoða heildarkraftinn á kerfið okkar. Þá fáum við:

.. math::

   \begin{equation}
   \vec{F}_A+\vec{F}_B\,=\,\vec{F}_{yaA} +\vec{F}_{BaA}\,+\,\vec{F}_{yaB} +\vec{F}_{AaB}
   \end{equation}

En skv. þriðja lögmáli Newtons eru kraftarnir :math:`\vec{F}_{BaA}` og
:math:`\vec{F}_{AaB}` jafnstórir en verka í gagnstæðar áttir. Summa
þeirra er því :math:`\vec{0}`,
:math:`\vec{F}_{BaA}+\vec{F}_{AaB}= \vec{0}`. Ef við skoðum kerfið sem
samanstendur af báðum mössum, :math:`m_A` og :math:`m_B` þá er
heildarkrafturinn á það kerfi bara :math:`\vec{F}_{ytri}`. Ef engir ytri
kraftar verka á kerfið, þá fáum við því:

.. math:: \frac{\Delta\vec{p}_{heild}}{\Delta t} = \sum_{allir}\vec{F}_{ytri} = \vec{0}

En það gefur okkur ef :math:`\vec{p}_{heild} = \sum_i \vec{p}_i` að:

.. math::

   \begin{equation}
   \Delta \vec{p}_{heild} =  \vec{0} \hspace{1 cm}\Leftrightarrow  \hspace{1 cm} \sum_{i}\vec{p}_{i_{fyrir}}  =\sum_{i}\vec{p}_{i_{eftir} }
   \end{equation}

Fyrir massana okkar hér að ofan þýðir þetta:

.. math:: \vec{p}_{A_{1}} +\vec{p}_{B _{1}} = \vec{p}_{A_{2}}+\vec{p}_{B_{2}} \hspace{1 cm} \Leftrightarrow \hspace{1 cm} m_A\vec{v}_{A_1}+m_B\vec{v}_{B_1}=m_A\vec{v}_{A_2}+m_B\vec{v}_{B_2}

Þetta er það sem við köllum *varðveislu skriðþunga*. Ef engir ytri
kraftar verka á kerfið okkar, þá er skriðþungi varðveittur.

Þið munið að þegar engin vinna er framkvæmd af ógeymnum kröftum, þá er
vélræn orka (summa hreyfiorku og stöðuorku) varðveitt. Þetta eru tvö
mjög ólík tilfelli og oft höfum við varðveislu skriðþunga án þess að
hafa varðveislu vélrænnar orku. Við getum líka haft varðveislu vélrænnar
orku án þess að hafa varðveislu skriðþunga.

Orka getur orðið að óreglulegri hreyfingu atóma og valdið hitun eða
broti. Þegar slíkt hendir segjum við að vélræn orka hafi tapast (vinna
unnin af ógeymnum kröftum). En getum við ekki einnig gefið atómunum
skriðþunga? Geta ekki einstöku atóm fengið meiri skriðþunga en önnur? Af
hverju tölum við ekki um skriðþungatap á sama hátt?

Hreyfiorka eða orka yfirleitt er tölustærð. Þegar hlutur fær auka orku
t.d. í formi hreyfiorku atóma, þá geta atómin verið að hreyfast í hvaða
stefnu sem er. Hluturinn þarf ekki að hreyfast í heild því hreyfing
agnanna er dreifð yfir allar áttir.

Skriðþungi á hinn bóginn er vigurstærð. Ef hlutur fær einhvern heildar
skriðþunga, þá dreifist þessi skriðþungi á atómin í hlutnum og
mismunandi atóm geta fengið mismunandi skriðþunga en skriðþunginn er í
einhverja ákveðna stefnu svo hluturinn í heild verður að hreyfast í
samræmi við það.

Skoðum dæmi:

Árekstur bíla: Hér er meginkrafturinn í dæminu milli bílanna sem lenda í
árekstrinum. Greinilegt er að vélræn orka er ekki varðveitt, það fór
orka í varma, hljóð, beyglur of fleira. Ef við skoðum kerfi beggja bíla
þá er aðalkrafturinn krafturinn sem verkar á milli bílanna. Það er innri
kraftur og heildarkrafturinn á kerfi þessarra tveggja bíla u.þ.b. enginn
(í x-stefnun) :math:`\vec{F}_{ytri}\,\, \approx\,\, \vec{0}`. Því er
summa skriðþunganna rétt fyrir áreksturinn sú sama og summa
skriðþunganna rétt eftir áreksturinn.

Fall í þyngdarsviði í lofttæmi: Hér eru engir ógeymnir kraftar að verki
svo við höfum varðveislu vélrænnar orku. Hér er hins vegar ytri kraftur
að verka, þyngdarkrafturinn. Hann breytir hraða hlutanna og þar með
skriðþunganum svo við höfum ekki skriðþungavarveislu.

Árekstur, dæmi
--------------

|image2|

Hugsum okkur að bíll A, :math:`m_A = 1200\,\text{kg}` komi eftir götu á
hraðanum
:math:`\vec{v} = \left(\begin{array}{c}v_A\\0\end{array}\right)`. Hann
rekst á bíl B, :math:`m_B = 1700\,\text{kg}` sem kemur hornrétt á hann á
hraðanum
:math:`\vec{v} = \left(\begin{array}{c}0\\v_B\end{array}\right)`. Við
áreksturinn festast bílarnir saman og renna :math:`5,0\,\text{m}` áður
enn þeir stöðvast, þ.a. færslan frá árekstrarstað í sama hnitakefi er
:math:`\Delta\vec{s} = \left(\begin{array}{c}3,0\,\text{m}\\4,0\,\text{m}\end{array}\right)`.
Gera má ráð fyrir gatan sé lárétt og að núningsstuðull milli bíla og
götu sé :math:`\mu_k = 0,8` . Nú þurfum við að finna út hvort bíll B
hafi verið á ólöglegum hraða.

Það fyrsta sem við gerum er að ákvarða hver hraði bílanna hafi verið
rétt eftir áreksturinn. Það gerum við með hjálp vinnulögmálsins.

Bílarnir eru fastir saman. Heildarmassi þeirra er 2900 kg.
Núningskrafturinn sem verkar á þá þar sem þeir renna er:

.. math::

   F_{\textnormal{nún}} = \mu_k
   \hspace{2 cm} \textit{Þ} = mg = 2900\cdot9,82\,\text{N}= 28478\,\text{N}

Núningskrafturinn er því
:math:`F_{\textnormal{nún}} = 0,8\cdot 28478\,\text{N}= 22782\,\text{N}`

Við getum nú fundið hraða bílanna rétt eftir áreksturinn með því að nota
vinnulögmálið:

.. math:: E_1 +W = E_2

Rétt eftir áreksturinn er hraði bílanna v en þegar hann stöðvast er
hraðinn 0. Vinnulögmálið gefur þá:

.. math:: \frac{1}{2}(m_A+m_B)v^2 - \vec{F}_{nun}\cdot\Delta\vec{s}= 0  \hspace{0.5 cm} \Rightarrow \hspace{0.5 cm} \frac{1}{2}2900\,v^2 = 22782\cdot 5,0\,\text{N}\text{m}\hspace{0.5 cm} \Rightarrow \hspace{0.5 cm} v = 8,86\,\text{m}/\text{s}

Þetta er ferð samföstu massanna og nú þurfum við að vita hver stefna
hraðans er svo við getum fundið hraðavigurinn.

Stefna hraðans er sú sama og stefna færslunnar en færslan var
:math:`\Delta\vec{s} = \left(\begin{array}{c}3,0\,\text{m}\\4,0\,\text{m}\end{array}\right)`.

Stefna hraðans myndar því hornið :math:`\theta` við upphafstefnu
:math:`m_A` þar sem :math:`\tan(\theta) = 4/3`,
:math:`\sin(\theta) = 4/5` og :math:`\cos(\theta) = 3/5`.

Við fáum því að hraðavigurinn
:math:`\vec{v} = \left(\begin{array}{c}8,86\cdot3/5\,\text{m}/\text{s}\\8,86\cdot4/5\,\text{m}/\text{s}\end{array}\right) = \left(\begin{array}{c}\,5,3\,\text{m}/\text{s}\\7,1\,\text{m}/\text{s}\end{array}\right)`

Þegar við erum búinn að finna hraðavigurinn :math:`\vec{v}`, þá getum
við snúið okkur að því að finna hraða massanna fyrir áreksturinn. Til
þess notum við skriðungavarðveislu:

.. math:: m_A\vec{v}_A + m_B\vec{v}_B\,=\,(m_A+m_B)\vec{v}\hspace{0.5 cm}\Rightarrow\hspace{0.5 cm} m_A\left(\begin{array}{c}v_A\\0\end{array}\right) +m_B\left(\begin{array}{c}0\\v_B\end{array}\right)  = (m_A + m_B)\left(\begin{array}{c}5,3\,\text{m}/\text{s}\\7,1\,\text{m}/\text{s}\end{array}\right)

.. math:: 1200\left(\begin{array}{c}v_A\\0\end{array}\right) +1700\left(\begin{array}{c}0\\v_B\end{array}\right)  = 2900\left(\begin{array}{c}5,3\,\text{m}/\text{s}\\7,1\,\text{m}/\text{s}\end{array}\right) \hspace{0.5 cm}\Rightarrow\hspace{0.5 cm}

.. math:: v_A = \frac{2900\cdot 5,3}{1200}=12,8\,\text{m}/\text{s}\hspace{0.5 cm}\textnormal{og} \hspace{0.5 cm}v_B = \frac{2900\cdot7,1}{1700}=12,1\,\text{m}/\text{s}

Þessir bílstjórar hafa alla vega ekki verið á neinum rosa hraða báðir
undir 50 km/klst.

Fjaðrandi árekstur
------------------

Árekstrar eru kallaðir fjaðrandi ef vélræn orka er varðveitt í
árekstrinum auk skriðþungans. Fjaðrandi árekstrar eru ekki algengir hjá
venjulegum hlutum. Hins vegar eru til næstum fjaðrandi árekstrar. En í
heimi öreinda eru árekstrar hins vegar yfirleitt fjaðrandi nema
eindirnar séu að breytast úr einni í aðra.

Það er alveg þess virði að skoða fjaðrandi árekstra svolítið. Við skulum
hér skoða árekstur tveggja massa sem ferðast í einni vídd, þ.e. eftir
línu. Við skulum kalla massana :math:`m_A` og :math:`m_B`.

Við getum skrifað heildarskriðþunga fyrir árekstur

.. math:: p_{fyrir} =  m_Av_{A_1} + m_Bv_{B_1}

Á sama hátt fæst

.. math:: p_{eftir} =  m_Av_{A_2} + m_Bv_{B_2}

Nú setjum við :math:`p_{fyrir} = p_{eftir}` svo skriðþungavarðveislan
gefur:

.. math::

   \begin{equation}
   m_Av_{A_1} + m_Bv_{B_1} =  m_Av_{A_2} + m_Bv_{B_2}
   \end{equation}

Næst skrifum á svipaðan hátt:

.. math:: E_{fyrir} = \frac{1}{2}m_Av^2_{A_1} +\frac{1}{2}m_Bv^2_{B_1}

og

.. math:: E_{eftir} = \frac{1}{2}m_Av^2_{A_2} +\frac{1}{2}m_Bv^2_{B_2}

og þá fæst að varðveisla hreyfiorku orku gefur:

.. math::

   \begin{equation}
   \frac{1}{2}m_Av^2_{A_1} +\frac{1}{2}m_Bv^2_{B_1} =   \frac{1}{2}m_Av^2_{A_2} +\frac{1}{2}m_Bv^2_{B_2} 
   \end{equation}

Við getum umritað jöfnur 1 og 2 þannig að við höfum :math:`m_A`-liði
vinstra mgin við jafnaðarmerkið og :math:`m_B`-liði hægra megin við
jafnaðarmerkið.

.. math:: m_A(v_{A_1}-v_{A_2})= m_B(v_{B_2}-v_{B_1})

.. math:: m_A(v^2_{A_1}-v^2_{A_2}) = m_B(v^2_{B_2}-v^2_{B_1})

Nú getum við notað samokaregluna til þess að umrita seinni jöfnuna:

.. math:: m_A(v_{A_1}-v_{A_2})(v_{A_1}+v_{A_2}) = m_B(v_{B_2}-v_{B_1})(v_{B_2}+v_{B_1})

Ef við nú notum fyrri jöfnuna fæst:

.. math::

   \begin{equation}
   (v_{A_1}+v_{A_2})\,\,=\,\,(v_{B_2}+v_{B_1})
   \end{equation}

Þetta er ekki nein ný jafna. Hún er í raun bara jafna 10.2. umrituð með
hjálp 10.1, en hún er línuleg og því mund einfaldari í notkun en jafna
10.2.

Það þarf þó að muna að þetta gildir bara um svona einfaldan línulegan
fjaðrandi árekstur.

Massamiðja
----------

Þegar við höfum kraft sem verkar á hlut sem er samsettur úr mörgum
pörtum getur verið gott hugsa sér einhvern einn stað sem hegðar sér eins
og allur massinn væri þar.

Skoðum hlut sem er samsettur úr tveimur mössum. Eins og áður skulum við
kalla þá :math:`m_A` og :math:`m_B`.

Þá verka ytri kraftar á massana skv.

.. math::

   \vec{F}_{ytri} = \frac{d\vec{p}_A}{dt}+\frac{d\vec{p}_B}{dt}
   =  m_A\frac{d\vec{v}_A}{dt}+m_B\frac{d\vec{v}_B}{dt}

Við getum nú hugsað okkur að skilgreina hröðun eins konar „miðju
hlutarins“, með því að setja

.. math:: \vec{F}_{ytri} = M\cdot\vec{a}_{CM}

Hér er :math:`M = m_A +m_B`.

Við fáum þá að

.. math::

   \vec{a}_{CM} = \frac{1}{M}(\frac{d\vec{p}_A}{dt}+\frac{d\vec{p}_B}{dt})
   =  \frac{1}{M}(m_A\frac{d\vec{v}_A}{dt}+m_B\frac{d\vec{v}_B}{dt})= \frac{d}{dt}(\frac{m_A\vec{v}_A+m_B\vec{v}_B}{M})

Nú er hægt að skilgreina hraða, :math:`\vec{v}_{CM}`, sem þann hraða sem
diffraður gefur :math:`\vec{a}_{CM}`. Við getum einnig skrifað:

.. math:: \vec{v}_A = \frac{d\vec{r}_A}{dt} \hspace{1 cm}\textnormal{og}\hspace{1 cm} \vec{v}_B = \frac{d\vec{r}_B}{dt}

Þar með getum við einnig skilgreint stöðu:

.. math:: \vec{r}_{CM} = \frac{m_A\vec{r}_A+m_B\vec{r}_B}{M}

Þessi staða þessa samsetta hlutar verður eins konar staður sem ytri
kraftar valda hröðun á. Við köllum þetta massamiðju hlutarins.

Ef við höfum fleiri en tvo massa getum við skrifað almenna jöfnu
massamiðju sem:

.. math::

   \begin{equation}
   \vec{r}_{CM} = \frac{\sum_im_i\vec{r}_i}{M}\,\,\,\,\,\, M=\sum{m_i}
   \end{equation}

Greinilegt er út frá skilgreiningu massamiðju, að ef engir ytri kraftar
verka á hlut, þá getur massamiðja hans ekki haft hröðun, og því er hraði
massamiðjunnar fasti.

Dæmi
----

1.
^^

Ísklumpur (120 g) kemur eftir láréttu svelli á hraðanum
1,1 :math:`\vec{i}` m/s. Kalli er með spítu og slær hann í ísklumpinn
með krafti sem vísar í sömu stefnu og klumpurinn ferðast. Spítan er í
snertingu við klumpinn í 0,4 sek. Meðalkrafturinn sem spítan verkar á
klumpinn með er (2,1 :math:`\vec{i}` N). Hver er hraði klumpsins eftir
að hann sleppir spítunni?

.. _section-1:

2.
^^

Vagn með massann 600 g kemur á hraðanum 0,80 m/s og lendir á kyrrstæðum
vegg. Við áreksturinn kastast vagninn tilbaka tilbaka á hraðanum
0,75 m/s (ef 0,80 :math:`\vec{i}` m/s er upphafshraðinn þá er
lokahraðinn -0,75 :math:`\vec{i}` m/s). Áreksturinn við vegginn tekur
3,0 sekúndur. Með hversu stórum meðalkrafti verkaði veggurinn á vagninn?

.. _section-2:

3.
^^

Ísklumpur (1,2 kg) ferðast eftir svelli á hraðanum
0,8 :math:`\vec{i}` m/s. Steinþór slær með spítu í klumpinn með krafti
sem vísar hornrétt á ísklumpinn. Spítan er í snertingu við ísklumpinn í
0,8 sek. Eftir að spítan sleppir klumpinum er hann að ferðast á hraðanum
(:math:`0,8\,\vec{i}+0,5\,\vec{j}\,)`\ m/s. Hver var meðalkrafturinn sem
spítan verkaði á klumpinn með?

.. _section-3:

4.
^^

Leikfangalestarvagn sem hefur massann 250 g, ferðast á hraðanum 0,5 m/s
til hægri eftir beinni braut. Hann lendir á kyrrstæðum 400 g
leikfangavagni og tengist honum. Vagnarnir halda síðan áfram saman. Hver
er hraði þeirra eftir að þeir tengjast?

.. _section-4:

5.
^^

Geimskip ferðast á jöfnum hraða 230 m/s. Skipið er með eldflaug
innanborðs sem skjóta má framávið. Massi geimskipsins án eldflaugar er
:math:`4,0\cdot10^6` kg og massi eldflaugarinnar er 1300 kg. Þegar
eldflauginni er skotið beint áfram í ferðastefnuna stöðvast geimskipið.
Hver er hraði eldflaugarinnar?

.. _section-5:

6.
^^

Batmann (91 kg) hoppar beint niður af brú og lendir á bát sem glæpón er
að flýja í (bátur og glæpón samtals 510kg). Upphaflega er báturinn að
ferðast á hraðanum 11 m/s. Hver er hraði bátsins rétt eftir að Batman
lendir á honum?

.. _section-6:

7.
^^

Aðalheiður og Jóhanna standa úti á glerhálu svelli. Samtals er massi
þeirra 148 kg. Nú ýta þær hvor annarri frá sér og við það fer Aðalheiður
með hraðanum 1,20 m/s í eina átt og Jóhanna með hraðanum 0,80 m/s í
gagnstæða átt. Hver er massi Aðalheiðar?

.. _section-7:

8.
^^

| Kalli og Stína eru jafnþung og standa sitt á hvorum enda á 2,00 m
  löngu svifbretti. Massi Kalla, Stínu og brettisins samtals er 118 kg.
  Stína heldur á 6,00 kg bolta og kastar honum beint yfir til Kalla
  þannig að boltinn ferðast svo til alveg lárétt.
| Athugið að þið getið gert ráð fyrir að boltinn og brettið séu hvort um
  sig á jöfnum hraða milli þess sem boltanum er sleppt og hann gripinn.
| a) Ef brettið færist um vegalengd :math:`x` á tímanum :math:`t` sem
  það tekur boltann að fara frá Stínu til Kalla, hvernig má þá tákna
  hraða brettisins?
| b) Hvernig má tákna hraða boltans við :math:`x` og :math:`t`?
| c) Finnið :math:`x`.

.. _section-8:

9.
^^

Vagn ferðast á jafna hraðanum :math:`v_A` efti beinum láréttum vegi. Ef
10% af massa vagnsin er kastað með hraða (ferð) :math:`v` beint áfram í
stefnu vagnsins, þá stöðvast vagninn. Ef sama massa er kastað með sama
hraða (ferð) :math:`v` í stefnu sem er gagnstæð stefnu vagnsins þá fær
vagninn hraðann :math:`v_B`. Finnið hlutfallið :math:`\frac{v_B}{v_A}`.

.. _section-9:

10.
^^^

Hraði byssukúlu (12 g) er mældur þannig að henni er skotið í kubb
(4,0 kg) sem situr kyrr á núningslausu borði (t.d. blástursborði). Hraði
kubbsins eftir að kúlan lendir í honum er svo mældur og reynist hann
vera 1,8 m/s. Hver var hraði kúlunnar?

.. _section-10:

11.
^^^

| Tveir vagnar, :math:`A` (1,50 kg) og :math:`B` (1,8 kg) lenda í
  línuárekstri. Fyrir áreksturinn var hraði massa :math:`A` 1,3 m/s í
  jákvæða x-stefnu og hraði :math:`B` 1,5 m/s í neikvæða x-stefnu.
| Hver er hraði vagnanna eftir árekstur ef
| a) áreksturinn er fullkomlega ófjaðrandi? b) áreksturinn er
  fullkomlega fjaðrandi?

.. _section-11:

12.
^^^

Tvær billjard kúlur eru á laréttu borði. Þær hafa báðar sama massa. Ef
annarri kúlunni er skotið á hina sem stendur kyrrstæð á borðinu með
hraða 2,1 m/s, hver verður hraði kúlanna rétt eftir áreksturinn? Gera má
ráð fyrir að áreksturinn sé línulegur og fullkomlega fjaðrandi.

.. _section-12:

13.
^^^

Tvær billjardkúlur liggja á láréttu borði. Þær hafa báðar sama massa. Nú
er annarri kúlunni skotið á hina þannig að önnur kúlan fær ferðina
0,8 m/s og stefnir 56\ :math:`\ensuremath{^\circ}` frá stefnu upphaflegu
kúlunnar og hin kúlan fær ferðina 1,2 m/s. Ef áreksturinn er fullkomlega
fjaðrandi, hvert er þá hornið sem hin kúlan fer miðað við upprunanlegu
stefnuna og hver var hraði kúlunnar sem var skotið þegar hún lenti á
þeirri kyrrstæðu?

.. _section-13:

14.
^^^

| Tveir vagnar, :math:`A` (1,50 kg) og :math:`B` (1,8 kg) lenda í
  línuárekstri. Fyrir áreksturinn var hraði massa :math:`A` 1,3 m/s í
  jákvæða x-stefnu og hraði :math:`B` 1,5 m/s einnig í jákvæða x-stefnu.
  (Það þýðir auðvitað að :math:`B` er lengra til vinstri á x-ás fyrir
  árekstur!) Hver er hraði vagnanna eftir árekstur ef
| a) áreksturinn er fullkomlega ófjaðrandi? b) áreksturinn er
  fullkomlega fjaðrandi?

.. _section-14:

15.
^^^

| Tveir vagnar, :math:`A` (1,50 kg) og :math:`B` (1,8 kg) lenda í
  línuárekstri. Fyrir áreksturinn var hraði massa :math:`A` 1,3 m/s í
  jákvæða x-stefnu og hraði :math:`B` 1,5 m/s í neikvæða x-stefnu. Eftir
  áreksturinn er hraði :math:`A` 0,3 m/s í neikvæða x-stefnu.
| a) Hver er hraði B eftir áreksturinn?
| b) Hversu mikil orka breyttist í varma hljóð og eða beyglur í
  árekstrinum?

.. _section-15:

16.
^^^

| Önnur aðferð við að mæla hraða kúlu sem skotið er úr byssu er að
  skjóta kúlunni í eins konar pendúl þar sem hún festist og byrjar að
  sveiflast. Útfrá því hversu hátt pendúllinn sveiflast má svo reikna
  hraða kúlunnar. Hugsum okkur að kúlu með massa 10 g sé skotið í pendúl
  sem hefur massa 1,2 kg og hangir í bandi sem er 80 cm að lengd. Ef
  pendúllinn sveiflast upp þannig að hann myndar
  38\ :math:`\ensuremath{^\circ}` horn við lóðrétta stöðu
| a) hversu langa vegalengd í lóðrétta stefnu hefur pendúllinn þá lyfst?
| b) hver er þá stöðuorka pendúls og kúlu í efstu stöðu (miðað við að
  hún sé 0 í neðstu stöðu)?
| c) hver er þá hreyfiorka pendúls og kúlu í neðstu stöðu?
| d) hver er þá hraði pendúls og kúlu rétt eftir að kúlan lendir í
  pendúlnum?
| e) hver er þá hraði kúlunnar áður en hún lenti í pendúlnum?

.. _section-16:

17.
^^^

Bíll :math:`A` (800 kg) situr kyrrstæður á gatnamótum. Bílstjóri bílsins
er með fótinn á bremsunni þegar annar bíll, bíll :math:`B` (1200 kg),
kemur og lendir aftan á honum. Við þetta renna bílarnir áfram 3,0 m. Ef
núningsstuðull milli dekkja og vegar er 0,7, hver var þá hraði bíls
:math:`B`?

.. _section-17:

18.
^^^

| Bíll :math:`A` (1200 kg) kemur akandi að gatnamótum úr vesturátt. Bíll
  :math:`B` (900 kg) kemur akandi að sömu gatnamótum en hann kemur úr
  suðurátt. Báðir bílstjórarnir eru að texta og taka ekki eftir hvor
  öðrum fyrr en þeir lenda saman. Þá stíga þeir á bremsurnar en bílarnir
  klessa, festast saman og renna áfram í stefnu
  48\ :math:`\ensuremath{^\circ}` norður af austri. Þeir stöðvast þegar
  þeir hafa runnið 4,2 m.
| Á hvaða hraða voru bílarnir fyrir áreksturinn? (Gera má ráð fyrir að
  núningsstuðullinn sé aftur 0,7.)

.. _section-18:

19.
^^^

|image3|

| Ákvarðið stöðu massamiðju stangarinnar á myndinni ef upphafspunktur
  hnitakerfisins er í
| a) miðju stærri kúlunnar
| b) miðju minni kúlunnar
| c) í punktinum sem teiknaður er 1,0 m vinstra megin við stærri kúluna.

.. _section-19:

20.
^^^

|image4|

| Á myndinni má sjá kerfi þriggja kúla sem hafa geisla 2,0 m, 4,0 m og
  6,0 m. Kúlurnar eru úr mismunandi efnum þannig að minnsta kúlan hefur
  eðlismassa 4,0 g/cm\ :math:`^3`, kúlan í miðjunni hefur eðlismassa
  8,0 g/cm\ :math:`^3` og sú stærsta hefur eðlismassa
  12,0 g/cm\ :math:`^3`.
| Finnið massamiðju kerfisins miðað við miðju minnstu kúlunnar.

.. _section-20:

21.
^^^

|image5|

Myndin sýnir tóman kassa með engu loki. Flatarmál hliðanna (fernigslaga)
og botnsins er það sama, :math:`h^2`. Ef botninn er úr efni sem hefur
tvöfaldan eðlismassa hliða, hversu hátt yfir botni kassans er þá
massamiðja kassans?

.. _section-21:

22.
^^^

| Kúla, :math:`K_A`, rekst með hraða :math:`\vec{v}` á aðra jafnþunga
  kyrrstæða kúlu, :math:`K_B`. Áreksturinn er alfjaðrandi.
| a) Sýnið að ef áreksturinn línuárekstur stöðvast :math:`K_A` en
  :math:`K_B` heldur áfram með hraða :math:`\vec{v}`.
| b) Sýnið að ef áreksturinn er skáárekstur verður hornið milli hraða
  kúlanna eftir árekstur 90\ :math:`\ensuremath{^\circ}`.

Svör
^^^^

| 1) 1,8 m/s
| 2) -0,31 N
| 3) 0,75 N
| 4) 0,192 m/s
| 5) 708 km/s
| 6) 9,3 m/s
| 7) 59,2 kg
| 8) 0,10 m
| 9) 2,22
| 10) 602 m/s
| 11) a. -0,23 m/s    b. -1,75 m/s og 1,05 m/s
| 12) 0 m/s og 2,1 m/s
| 13) :math:`-34\ensuremath{^\circ}` og 1,4 m/s 14) a. 1,4 m/s    b.
  1,3 m/s og 1,5 m/s
| 15) a. 0,17 m/s    b. -3,20 J
| 16) a. 0,17 m    b. 2,01 J    c. 2,01 J    d. 1,82 m/s    e. 221 m/s
| 17) 10,7 m/s
| 18) 8,9 m/s og 13,2 m/s
| 19) a. 0,33 m    b. -0,67 m    c. 1,33 m
| 20) 13,3 m
| 21) :math:`\frac{1}{3}h`

.. |image| image:: myndir/kafli10/boltakastad.png
   :width: 100%
.. |image1| image:: myndir/kafli10/stodva.png
   :width: 3.5in
.. |image2| image:: myndir/kafli10/arekstur.png
   :width: 5in
.. |image3| image:: myndir/kafli10/Stong.png
   :width: 3in
.. |image4| image:: myndir/kafli10/Hringir.png
   :width: 1.5in
.. |image5| image:: myndir/kafli10/Box.png
   :width: 1in
