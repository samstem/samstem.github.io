Verkan og gagnverkan
====================

|image|

Þegar tveir aðilar toga í band hvað gerist? Yfirleitt vinnur annar og
togar hinn til sín. Hvor togar með meiri krafti? Þeir toga með
jafnmiklum krafti. Þetta er það sem þriðja lögmál Newtons fjallar um.

Þriðja lögmál Newtons
---------------------

| Fyrsta lögmál Newtons sagði að ef hlutur verður ekki fyrir áhrifum
  krafts þá heldur hann sama hraða. Þetta má líta á sem sértilfelli
  annars lögmáls Newtons sem segir að hraðabreyting hlutar á
  tímaeiningu, hröðunin, sé í réttu hlutfalli við kraftinn sem verkar á
  hlutinn. Nú ef svo er þá er greinilegt að ef krafturinn sem verkar á
  hlutinn er :math:`\vec{0}`, þá er hröðunin :math:`\vec{0}`. Þriðja
  lögmál Newtons er hins vegar alveg ný hugmynd. Það fæst ekki út frá
  öðru lögmálinu heldur er alveg sjálfsætt. Þriðja lögmál Newtons segir:
| Ef hlutur A verkar á hlut B með krafti :math:`\vec{F}_{AB}` þá verkar
  hlutur B á hlut A með krafti, :math:`\vec{F}_{BA}`, sem er jafnstór
  :math:`\vec{F}_{AB}` og hefur gagnstæða stefnu við
  :math:`\vec{F}_{AB}` þ.a.:

  .. math:: \vec{F}_{BA} = - \vec{F}_{AB}

Þetta er oft orðað sem svo: „Hvert átak á sér jafnstórt, gagnstætt
gagntak“. („Every action has an equal and opposite reaction“).

Nokkur dæmi
-----------

Þetta er alls ekki augljóst. Við höfum ekki einu sinni góða tilfinningu
fyrir þessu. En skoðum dæmi og sjáum hvort við sannfærumst.

Vagn á lestarteinum
~~~~~~~~~~~~~~~~~~~

|image1|

Hugsum okkur að við stöndum á litlum vagni sem getur runnið á
lestarteinum. (Maður sér stundum svona vagna í bíómyndum. Þeir eru
knúnir áfram með handpumpu.) Hugsum okkur að þú hoppir af vagninum.
Kemur vagninn til með að hreyfast? Þegar við hoppum af vagninum ýtir
hann okkur í eina átt en við ýtum honum hina áttina. Við spyrnum í
vagninn svo hann færist til hægri sbr. mynd en vagninn ýtir okkur til
vinstri.

Væri einhver möguleiki á því að við myndum hoppa af vagninum og vagninn
myndi bara standa kyrr? Líklega ekki. Kannski, ef vagninn væri skrúfaður
fastur við jörðina.

| Ef við hoppuðum aftan af lest sem er kyrrstæð, þá myndi hún líklega
  ekki færast úr stað. Af hverju er það?
| Eitt af því mikilvægasta varðandi þriðja lögmál Newtons er að gera sér
  grein fyrir því að kraftarnir tveir, átak og gagntak eru alltaf að
  verka á tvo mismunandi hluti. Ef krafturinn :math:`\vec{F}_{AB}`
  verkar á hlut B, þá verkar krafturinn :math:`\vec{F}_{BA}` á A.
  Kraftarnir verka á mismunandi hluti og við skoðum bara einn þessarra
  hluta í einu.

Skoðum hreyfingu mannsins á myndinni: Á hann verkar kraftur til vinstri
og auk þess þyngdarkraftur og eitthvað fleira. Til þess að skoða
hreyfingu mannsins setjum við upp jöfnu með kröftunum sem verka á hann.
Ef við tökum bara kraftana í :math:`x` - stefnu þá er meginkrafturinn
:math:`\vec{F}_{vm}`, þ.e. krafturinn frá vagninum á manninn. Annað
lögmál Newtons gefur þá fyrir :math:`x` - hnitið:

.. math:: F_{vm} = m_m a_x

Ef við hins vegar skoðum hreyfingu vagnsins, þá höfum við aðra krafta í
myndinni, þyngdarkraft, þverkraft, núningskraft og svo
:math:`\vec{F}_{mv}`, þ.e. kraft mannsins á vagninn.

Ef við nú skoðum aftur bara :math:`x` - þátt kraftjöfnunnar fáum við
fyrir vagninn:

.. math:: F_{mv} - F_{nun} = m_v a_x

Massarnir :math:`m_m` og :math:`m_v` eru massi mannsins annars vegar og
massi vagnsins hins vegar.

| Ef teinarnir eru fullkomlega núningslausir þ.a. :math:`F_{nun} = 0`
  fáum við:
| Hröðun mannsins:

  .. math:: F_{vm} = m_m (a_x)_m \,\,\, \Rightarrow \,\,\, (a_x)_m =F_{vm}/m_m

Hröðun vagnsins:

.. math:: F_{mv} = m_v (a_x)_v \,\,\, \Rightarrow \,\,\, (a_x)_v =F_{vm}/m_v \,\,\, \Leftrightarrow \,\,\, (a_x)_v = -F_{mv}/m_v

Ef þetta hefði ekki verið vagn heldur lest, þá hefði massi lestarinnar
verið mun meiri en massi mannsins. Það er augljóst að lestin hefði þá
fengið mjög litla hröðun. Ef um einhvern núning er að ræða þá hefði hún
líklega ekki bifast.

Hoppað á jörðu
~~~~~~~~~~~~~~

Annað dæmi um 3. lögmálið er maður sem hoppar á jörðinni.

Þegar maður hoppar upp þá ýtir jörðin honum upp. Þetta gerist vegna þess
að maðurinn ýtir á jörðina. Hann spyrnir í jörðina og hún spyrnir á móti
og ýtir honum upp. En ef maðurinn ýtir á jörðina af hverju færist hún þá
ekki?

|image2|

Hún gerir það, en það er svo lítið að maður verður ekki var við það.
Kannski myndum við sjá það ef þetta væri litli prinsinn að hoppa á sinni
plánetu.

Maðurinn verður fyrir krafti frá jörðinni og hann fær hröðun upp sem
fæst samkvæmt:

.. math:: F_{spyrnu} -F_g = m_m a_m \,\,\, \Rightarrow a_m = (F_{spyrnu} -F_g)/m_m

.

Hröðun jarðarinnar er í öfuga stefnu við stefnu mannsins og hún fæst
samkvæmt:

.. math:: F_g -F_{spyrnu} = m_{j} a_j\,\,\, \Rightarrow a_m = -(F_{spyrnu} -F_g)/m_j

Hröðun jarðarinnar er lítil vegna þess að við erum að deila með massa
jarðarinnar sem er gífurlega stór.

Aftur í 3. lögmál Newton
------------------------

Hvernig vitum við að 3. lögmálið gildir? Hvernig vitum við að kraftarnir
eru nákvæmlega jafnstórir?

Til þess að byrja með þá gætum við gert tilraunir og komist að því að í
öllum tilraunum sem við prófum þá gildir það að kraftarnir eru
jafnstórir og stefna í gagnstæðar stefnur.

| Ein tilraun sem við gætum gert væri að taka tvo vagna með nákvæmlega
  sama massa og festa þá saman með gorm á milli. T.d. með því að binda
  þá saman með þræði. Í byrjun eru vagnarnir kyrrir. Nú brennum við
  þráðinn svo gormurinn fellur burt og vagnarnir fá hröðun Við getum
  mælt hröðunina og séð hvort hún er sú sama. Við gætum fundið upp alls
  kyns tilraunir til þess að prófa þetta. Við myndum fá að kraftarnir
  væru alltaf þeir sömu.
| Við getum líka séð að þetta hljóti að vera svo því hugsum okkur hlut
  sem búinn er til úr pörtum (eins og allt sem við sjáum) Ef partarnir
  verkuðu ekki á hvorn annan með jafnstórum kröftum myndum við fá
  eitthvað sem væri öðru vísi en það sem við þekkjum. Tökum bara einfalt
  dæmi. Límum saman tvo kubba, kubb A og kubb B. Nú eru þeir einn
  kubbur, kubbur AB. Hugsum okkur að kubbur AB svífi úti í geimi og
  engir ytri kraftar verki á hann. Ef kraftur A á B er stærri en kraftur
  B á A, þá myndi verka heildar innri kraftur á kerfið sem myndi ýta
  kubbnum í stefnu stærri kraftsins. Það myndi líta út eins og einhver
  dularfullur innri hreyfieiginleiki kubbsins. Kubburinn myndi fara
  hraðar og hraðar í stefnu stærri kraftsins án þess að nokkuð
  utanaðkomandi snerti hann. Þetta gerist ekki.

Við getum treyst því að þriðja lögmálið gildi því við getum prófað það
og auk þess sjáum við að summa innri krafta sem verka á hluti er alltaf
núll. Ef heildarsumma innri krafta væri ekki núll þá gætu hlutir farið
af stað án þess að nokkur sjáanlegur kraftur verkaði á þá.

Þriðjalögmálspör
~~~~~~~~~~~~~~~~

| Þriðja lögmál Newtons fjallar um tvo hluti sem verka hvor á annan. Það
  er stundum gott að gera sér grein fyrir því hver pörin eru. Ef við
  skoðum kraft A á B þá er þriðja lögmáls par þess krafts, kraftur B á
  A.
| Hugsum okkur bók sem liggur á borði á jörðunni.

|image3|

| Kraftarnir sem verka á bókina þar sem hún liggur kyrr á borðinu eru
  annars vegar þyngdarkraftur jarðar, :math:`\vec{F}_g` og hins vegar
  þverkraftur frá borðinu :math:`\vec{N}_b`. Hver eru þriðjalögmálspör
  þessarra krafta?

.. container:: minipage

   .. container:: wrapfigure

      r2.3in

      |image4|

   Skoðum fyrst :math:`\vec{N}_{ub}`, þetta er kraftur frá borðinu
   (undirlaginu) á bókina. Þá er þriðjalögmálpar þessa krafts kraftur
   frá bókinni á borðið. Bókin ýtir niður á borðið. Svo borðið verður
   fyrir krafti frá bókinni. Við getum kallað kraftinn
   :math:`\vec{N}_{bu}` kraftur bókarinnar á borðið (undirlagið).
   Samkvæmt 3. lögmálinu gildir að :math:`\vec{N}_{bu}` = -
   :math:`\vec{N}_{ub}`.

.. container:: minipage

   .. container:: wrapfigure

      l2in

      |image5|

   Við verðum alltaf að skoða pörin sem slík. Við verðum að muna að
   pörin verka á sinn hvorn hlutinn. Ef hestur dregur kerru og verkar
   því með krafti á hana, þá verkar kerran með krafti á hestinn.
   Kraftarnir verka samt á mismunandi hluti. Annar krafturinn á hestinn,
   hinn á kerruna.

   Ef við skoðum þyngdarkraft jarðar á bókina, :math:`(\vec{F}_g)_b`, þá
   er hann kraftur sem jörðin beitir á bókina. Þriðjalögmálspar
   þyngdarkraftsins á bókina hlýtur því að vera kraftur bókarinnar á
   jörðina.

Bókin togar í jörðina því jörðin togar í bókina. Þyngdarkraftur
bókarinnar á jörðina er :math:`(\vec{F}_g)_j` = -:math:`(\vec{F}_g)_b`.
Kraftur bókarinnar á jörðina er jafnstór krafti jarðarinnar á bókina.

Dæmi
----

1.
^^

| Hlutur sem er 2,0 kg hangir í streng úr loftinu í herbergi nokkru.
| a) Teiknið mynd og sýnið hvaða kraftar verka á hlutinn.
| b) Teiknið mynd og sýnið hvaða kraftar verka á strenginn? c) Hver eru
  3. lögmáls pör kraftanna sem verka á hlutinn?

.. _section-1:

2.
^^

Kassi rennur áfram eftir gólfi. Teiknið mynd og sýnið alla krafta sem
verka á kassann (3 ef loftmótstöðu er sleppt.) Nefnið fyrir hvern
þessarra krafta tilsvarandi þriðja lögmáls par.

.. _section-2:

3.
^^

Þegar maður gengur eftir gólfinu þá ýtir maður á gólfið með krafti sem
vísar niður og afturábak. Hvernig skýrir þetta það að við förum áfram?

.. _section-3:

4.
^^

Þegar við hoppum gerum við að með því að ýta niður á gólfið með krafti
sem við framleiðum með vöðvunum í leggjunum. Við ýtum niður og við það
förum við upp í loft. Skýrið það út frá 3. lögmáli Newtons.

.. _section-4:

5.
^^

| 1000 kg bíll ýtir 2000 kg trukk, sem er rafmagnslaus, eftir láréttum
  vegi. Hjól bílsins ýta á jörðina með 4500 N krafti beint afturábak.
  (Gerið ráð fyrir að snúningsnúningur og loftmótstaða séu hverfandi.)
| a) Hver verður hröðun bíls og trukks?
| b) Hver er kraftur trukksins á bílinn?
| c) Hver er kraftur bílsins á trukkinn?
| d) Reiknið hröðun trukksins út frá kraftinum sem verkar á hann. Passar
  það við a) lið?

.. _section-5:

6.
^^

| Kubbar sem eru 2,0 kg, 3,0 kg og 5,0 kg liggja þétt saman á
  núningslausu borði þannig að 2,0 kg kubburinn er lengst til vinstri,
  næst honum 3,0 kg kubburinn og síðast 5,0 kg kubburinn. Nú er ýtt á
  2,0 kg kubbinn með 10 N krafti beint til hægri.
| a) Með hversu miklum krafti verkar 3,0 kg kubburinn á 5,0 kg kubbinn?
| b) Með hversu miklum krafti verkar 3,0 kg kubburinn á 2,0 kg kubbinn?

.. _section-6:

7.
^^

| 4,0 kg kassi liggur ofaná 3,0 kg kassa sem liggur á gólfi.
  Kyrrstöðunúningsstuðullinn milli kassanna er 0,6.
  Hreyfinúningsstuðullinn milli neðri kassans og gólfsins er 0,2. Nú er
  togað í 4,0 kg kassann með krafti :math:`\vec{F}` sem vísar samsíða
  gólfinu í það sem við skulum kall x-stefnu.
| a) Teiknið og merkið alla krafta sem verka á 4,0 kg kassann.
| b) Teiknið og merkið alla krafta sem verka á 3,0 kg kassann.
| c) Hversu stór er hreyfinúningurinn milli borðs og neðri kassans?
| d) Táknið hröðun kassanna (ef sá efri rennur ekki á þeim neðri) við
  stærð kraftsins :math:`\vec{F}`.
| e) Hver er mesti mögulegi kyrrstöðunúningur milli kassanna?
| f) Hvert er stærsta tölugildi sem krafturinn :math:`\vec{F}` getur
  haft svo að efri kassinn renni ekki á þeim neðri?
| g) Ef stærð kraftsins :math:`\vec{F}` er aðseins 75% stærsta
  gildisins, hver verður þá hröðun kassanna og kyrrstöðunúningurinn
  milli þeirra?

Svör
^^^^

| 1) b. Togkraftur bands á hlut/tog hlutar í band; Þyngdarkraftur jarðar
  á hlut/þyngdarkraftur hlutar á jörðu.
| 2) Núningskraftur gólfs á kassann/núningskraftur kassans á gólf;
  Þverkraftur gólfs að ýta upp á kassann/kraftur kassans að ýta niður á
  gólfið; Þyngdarkraftur jarðar á kassann/þyngdarkraftur kassans á jörðu
| 3) Gagnkraftur við það að maður ýtir niður og afturábak á gólf er að
  gólfið ýtir upp og áfram á manninn.
| 4) Við ýtum niður á gólfið með krafti sem er meiri en þyngdarkraftur
  okkar svo gólfið ýtir á móti með krafti sem er meiri en
  þyngdarkrafturinn.
| 5)
  a. 1,5 m/s\ :math:`^2`,    b.-3000 N,    c) 3000 N,    d)1,5 m/s\ :math:`^2`
| 6) a. 5 N,    b.  8 N
| 7) c. 13,72 N,    
  d.\ :math:`a = \frac{F -13,72\,\text{N}}{7\,\text{kg}}`,    e. 23,52 N,    f. 36,6 N

.. |image| image:: myndir/kafli06/reiptog.png
   :width: 100%
.. |image1| image:: myndir/kafli06/hoppafvagni.png
   :width: 100%
.. |image2| image:: myndir/kafli06/hoppajordu.png
   :width: 100%
.. |image3| image:: myndir/kafli06/bord.png
   :width: 100%
.. |image4| image:: myndir/kafli06/bokbord.png
   :width: 1.3in
.. |image5| image:: myndir/kafli06/bokjord.png
   :width: 2in
